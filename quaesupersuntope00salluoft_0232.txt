218 SALLUSTII FRAGMENTA.

parricida vestri sum, et, bis genitus hic, deos Penatis
meos, patriamque, et summum imperium, vilia hai
beo, quis mihi vivo cruciatus satis est? aut quae
poena mortuo ? cum omnia memorata apud inferos
supplicia scelere meo vici. A prima adolescentia in
ore vestro privatus et in magistratibus egi: qui lin-
gua, qui consilio meo, qui pecunia voluere, usi sunt :
neque ego callidam facundiam, neque ingenium, ad
male faciundum exercui: avidissumus privatae gra-
tiae, maxumas inimicitias pro republica suscepi : qui,
victus cum illa simul, cum, egens alienae opis, plura
mala exspectarem, vos, Quirites, rursus mihi patri-
am, deos Penatis, cum ingenti dignitate, dedistis.
Pro quibus beneficiis vix satis gratus videar, si sin-
gulis animam, quam nequeo, concesserim. Nam vita
et mors jura naturae sunt: uti sine dedecore curn
civibus, fama et fortunis integer, agas, id dono datur
atque accipitur. Consules nos fecistis, Quirites, do-
mi bellique impeditissuma republica. Namque im-
peratores Hispaniae stipendium, milites, arma, fru-
mentum poscunt, et id res cogit; quoniam defec-
tione sociorum, et Sertorii per montes fuga, neque
manu certare possunt, neque utilia parare. Exerci-
tus in Asia Ciliciaque ob nimias opes Mithridatis
aluntur: Macedonia plena hostium est; nec minus
Italiae marituma, et provinciarum: cum interim vec-
tigalia parva, et bellis incerta, vix partem sumtuum
>sustinent ε ita classe, quae commeatus tuebatur, mi-

