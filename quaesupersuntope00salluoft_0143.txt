SALLUSTII JUGURTHA. 131

sus, ad tempus non venit, metusque rem impediebat ;
Bomilcar, simul cupidus incepta patrandi, et timore
socii anxius, ne, omisso vetere consilio, novum quae·
reret, litteras ad eum per homines fidelis mittit, mol-
litiem secordiamque viri accusari : testari deos, per
quos juravisset, praemia Metelli in pestem ne con-
verteret ε Jugurthae exitium adesse ; ceterum, suane,
an virtute Metelli, periret, id modo agitari ε proin.
de reputaret cum animo suo, praemia, an cruciatum,
mallet.

LXXI. SED, cum hae litterae adlatae, forte
Nabdalsa, exercito corpore fessus, in lecto quiesce-
bat ς ubi, cognitis Bomilcaris verbis, primo cura,
deinde, uti aegrum animum solet, somnus cepit. E-
rat ei Numida quidam negotiorum curator, fidus
acceptusque, et omnium consiliorum, nisi novissumi,
particeps. Qui, postquam adlatas litteras audivit, ex
consuetudine ratus opera aut ingenio suo opus esse,
in tabernaculum introivit : dormiente illo, epistolam,
super caput in pulvino temere positam, sumit ac per-
legit 3 dein propere, cognitis insidiis, ad regem per-
git. Nabdalsa, post paullo experrectus, ubi neque
epistolam reperit, et rem omnem, uti acta, cognovit,
primo indicem persequi conatus ; postquam id frus-
tra fuit, Jugurtham placandi gratia accedit: quae
ipse paravisset, perfidia clientis sui praeventa: la-
crumans obtestatur per amicitiam, perque sua antea

R2

