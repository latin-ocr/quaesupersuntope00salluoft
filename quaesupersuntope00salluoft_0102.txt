90 SALLUSTII JUGURTHA.

bat, existumans, sese aliquid interim Romae pretio,
aut gratia, effecturum: postea vero quam participem
negotii Scaurum acceperat, in maxumam spem ad-
ductus recuperandae pacis, statuit cum eis de omni-
bus pactionibus praesens agere. Ceterum interea
fidei caussa mittitur a consule Sextius quaestor in
oppidum Jugurthae Vagam3 cujus rei species erat
acceptio frumenti, quod Calpurnius palam legatis
imperaverat ; quoniam deditionis mora induciae agi-
tabantur. Igitur rex, uti constituerat, in castra
venit; ac pauca, praesenti consilio, locutus de in-
vidia facti, atque in deditionem uti acciperetur, re-
liqua cum Bestia et Scauro secreta transigit : dein
postero die, quasi per saturam exquisitis sententiis,
in deditionem accipitur. Sed, uti pro consilio im-
peratum, elephanti triginta, pecus atque equi multi,
cum parvo argenti pondere, quaestori traduntur.
Calpurnius Romam ad magistratus rogandos profi-

ciscitur. In Numidia et exercitu nostro pax agita--

batur.

XXX. POSTQUAM res in Africa gestas, quo-
que modo actae forent, fama divolgavit‚ Romae per
omnis locos et conventus de facto consulis agitari:
apud plebem gravis invidia z Patres probarentne tan-

tum flagitium, an decretum consulis subverterent,

parum constabat. Ac maxume eos potentia Scau-
ri, quod is auctor et socius Bestiae ferebatur, a ve-

