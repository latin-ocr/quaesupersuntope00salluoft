80 SALLUSTII JUGURTHA.

cam transvecti, proxumos nostro mari locos occupas
vere. Sed Persae intra oceanum magis: iique alveos
navium inversos pro tuguriis habuere, quia neque
materia in agris, neque ab Hispanis emundi, aut mu-
tandi, copia erat ε mare magnum et ignara lingua
commercia prohibebant. Hi paullatim per connubia
Gaetulos miscuere: et, quia saepe tentantes agros,
alia, deinde alia loca petiverant, semet ipsi Numidas
adpellavere. Ceterum adhuc aedificia Numidarum
agrestium, quae mapalia illi vocant, oblonga, incur-
vis lateribus tecta, quasi navium carinae, sunt. Medis
autem et· Armenis accessere Libyes (nam hi propius
mare Africum agitabant; Gaetuli sub sole magis,
haud procul ab ardoribus) hique mature oppida ha-
buere3 narn, freto divisi ab Hispania, mutare res
inter se instituerant. Nomen eorum paullatim Li-
byes corrupere, barbara lingua Mauros pro Medis
adpellantes. Sed res Persarum brevi adolevit3 ae
postea nomine Numidae, propter multitudinem a
parentibus digressi, possidere ea loca, quae proxume
Carthaginem Numidia adpellatur. Dein utrique,
alteris freti, finitumos armis aut metu sub imperium
cogere, nomen gloriamque sibi addidere ; magis hi,
qui ad nostrum mare processerant, quia Libyes,
quam Gaetuli, minus bellicosi ε denique Africae
pars inferior pleraque ab Numidis possessa est: victi -
omnes in gentem nomenque imperantium COnc-eSt·
sere.

