108 SALLUSTII JUGURTHA.

infesto exercitu, in Numidiam procedit: ubi, contra
belli faciem, tuguria plena hominum, pecora cultores-
que in agris: ex oppidis et mapalibus praefecti regis
obvii procedebant, parati frumentum dare, commea-
tum portare, postremo omnia, quae imperarentur,
facere. Neque Metellus idcireo minus, sed pariter,
ac si hostes adessent, munito agmine incedere, late
explorare omnia, illa deditionis signa ostentui crede-
re ; et insidiis locum tentare. Itaque ipse cum expe-
ditis cohortibus, item funditorum et sagittariorum
delecta manu, apud primos erat: in postremo C.
Marius legatus cum equitibus curabat ε in utrumque
latus auxiliarios equites tribunis legionum et praefec-
tis cohortium dispertiverat, uti cum his permixti ve-
lites, quacumque accederent, equitatus hostium pro-
pulsarent. Nam in ,Iugurtha tantus dolus, tantaque
peritia locorum et militiae erat, uti, absens, an prae-
sens, pacem, an bellurn gerens, perniciosior esset, in—
incerto haberetur.

XLVII. ERAT haud longe ab eo itinere, quo< ³
Metellus pergebat, oppidum Numidarum, nomine
Vaga, forum rerum venalium totius regni maxume
celebratum ; ubi et incolere et mercari consueverant
Italici generis multi mortales. Huc consul, simul
tentandi gratia, si paterent opportunitates loci, prae-
sidium imposuit ; praeterea imperavit frumentum, et
alia, quae bello usui forent ε ratus, id, quod res mo-

