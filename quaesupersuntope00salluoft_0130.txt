118 SALLUSTII JUGURTHA.

LVI. ROMANUS imperator, ubi se dolis fatiga-
ri videt, neque ai) hoste copiam pugnandi fieri, ur-
bem magnam, etin ea parte, qua sita erat, arcem
regni, nomine Zamam, statuit obpugnare ; ratus, id,
quod negotium poscebat, Jugurtham laborantibus
suis auxilio venturum, ibique proelium fore. At
ille, quae parabantur, a perfugis edoctus, magnis i-
tineribus Metellum antevenit3 oppidanos hortatur,
moenia defendant, additis auxilio perfugis, quod ge-
nus ex copiis regis, quia fallere nequibant, firmissu-
mum. Praeterea pollicetur, in tempore semet cum
exercitu adfore. Ita compositis rebus, in loca quam
maxume occulta discedit, ac post paullo cognoscit,
Marium ex itinere frumentatum cum paucis cohorti-
bus Siccam missum ; quod oppidum primum onmi-
um post malam pugnam ab rege defecerat. Eo cum
dilectis equitibus noctu pergit3 etjam egredientibus
Romanis in porta pugnam facit : simul magna voce
Siccenses hortatur, uti cohortis ab tergo circumve-
niant: fortunam praeclari facinoris casum dare: si
id fecerint, postea sese in regno, illos in libertate si-
ne metu aetatem acturos. Ac, ni Marius signa in-
ferre, atque evadere oppido, properavisset‚ profecto
cuncti, aut magna pars Siccensium fidem mutavis-
sent : tanta mobilitate sese Numidae agunt. Sed
milites jugurthini, paullisper ab rege sustentati,
postquam majore vi hostes urguent, paucis amissis,
profugi discedunt.

