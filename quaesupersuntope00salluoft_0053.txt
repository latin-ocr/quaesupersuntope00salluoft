SALLUSTII CATILINA. 41

re, praesidiis additis, referundum censuerat. Sed
Caesar, ubi ad eum ventum, rogatus sententiam a
consule, hujuscemodi verba locutus est:

LI. “ Omms homines, Patres conscripti, qui de
rebus dubiis consultant, ab odio, amicitia, ira atque
misericordia, vacuos esse decet. Haud facile ani-
mus verum providet, ubi illa obiiciunt ; neque quis·-
quam omnium lubidini simul et usui paruit. Ubi in-
tenderis ingenium, valet : si lubido possidet, ea do-
minatur, animus nihil valet. Magna mihi copia
memorandi, P. C. qui reges atque populi, ira aut
misericordia impulsi, male consuluerint ε sed ea malo
dicere, quae majores nostri, contra lubidinem animi,
recte atque ordine fecere. Bello Macedonico, quod
. cum rege Perse gessimuS, Rhodiorum civitas magna
atque magnifica, quae populi Romani opibus creve-
rat, infida atque advorsa nobis fuit : sed, postquam,
bello confecto, de Rhodiis consultum est, majores
nostri, ne quis divitiarum magis, quam injuriae, caussa
bellum inceptum diceret, impunitos dimisere. Item
bellis Punicis omnibus, cum saepe Carthaginienses
et in pace, et per inducias, multa nefaria facinora
fecissent, numquam ipsi per occasionem talia fecere :
magis, quid se dignum foret, quam quid in illis jure
fieri posset, quaerebant. Hoc idem providendum
est, Patres conscripti, ne plus valeat apud vos P.
Lentuli et ceterorum scelus, quam vestra dignitas 3

F

