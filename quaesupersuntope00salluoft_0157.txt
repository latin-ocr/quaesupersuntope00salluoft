sALLUSTn JUGURTHA'. 145'

honeste vixerint. Nae illi falsi sunt, qui divorsissu-
mas res pariter exspectant, ignaviae voluptatem, et
praemia virtutis. Atque etiam, cum apud vos aut
in senatu verba faciunt, pleraque oratione majores
suos extollunt ε eorum fortia facta memorando cla·
riores sese putant; quod contra. Nam, quantum
vita illorum praeclarior, tanto h'orum secordia flagi-
tiosior. Et profecto ita se res habet ; majorum
gloria posteris lumen est, neque bona neque mala.
in occulto patitur. Hujusce rei ego inopiam patior,
Quirites; verum, id, quod multo praeclarius est,
meamet facta dicere licet. Nunc videte, quam ini-
qui sint. Quod ex aliena virtute sibi adrogant, id
mihi ex mea non concedunt t scilicet, quia imagines
non habeo, et quia mihi nova nobilitas est; quam
certe peperisse melius est, quam acceptam corrupisse.
Equidem ego non ignorO, si jam respondere velint,
abunde illis facundam et compositam orationem fore.
Sed, in maxumo vestro beneficio, cum omnibus locis
me vosque maledictis lacerent, non placuit reticere,
ne quis modestiam in conscientiam duceret. Nam
me quidem, ex animi sententia, nulla oratio laedere
potest: quippe, vera, necesse est, bene praedicet;
falsam vita moresque mei superant. Sed, quoniam
vestra consilia accusantur, qui mihi summum hono-
rem et maxumum negotium imposuistis, etiam atque
etiam reputate, num id poenitendum sit. Ν on pos-
sum fidei caussa imagines, neque triumphos, aut con-

Τ

