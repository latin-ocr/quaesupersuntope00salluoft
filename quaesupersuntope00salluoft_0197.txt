SALLUSTII FRAGMENTA. 185

exercitu adeptus est. Quid ille ob benefacta ce-
pisset, cujus sceleribus tanta praemia tribuistis?
At scilicet eos, qui, ad postremum usque, lega-
tos, pacem, concordiam, et alia hujuscemodi de-
creverunt, gratiam ab eo peperisse. Imo, despecti,
et indigni republica habiti, praedae loco aestuman-
tur; quippe metu pacem repetenteS, quo habitam
amiserant. Equidem a principio, cum Etruriam
conjurare, proscriptos accersiri, largitionibus rem-
publicam lacerari, videbam, maturandum putabam,
et Catuli consilia cum paucis secutus sum. Ceterum
illi, qui gentis Aemiliae benefacta extollebant, et ig-
noscendo populi Romani magnitudinem auxisse, nus-
quam etiam tum Lepidum progressum aiebant : cum
privata arma opprimundae libertatis cepisset, sibi
quisque opes „aut patrocinia quaerendo, consilium
publicum corruperunt. Attamen erat Lepidus la-
tro cum calonibus et paucis sicariis, quorum nemo
diurna mercede vitam mutaverit : nunc est pro con-
sule curn imperio, non emt0, sed dato a vobis, cum
legatis adhuc jure parentibus: et ad eum concurrere
homines omnium ordinum corruptissumi, flagrantes
inopia et cupidinibus, scelerum conscientia exagitati;
quibus quies in seditionibus, in pace turbae sunt.
Hi tumultum ex tumultu, bellum ex bello, serunt,
Saturnini olim, post Sulpicii, dein Marii Damasip-
pique, nunc Lepidi satellites. Praeterea Etruria,
atque omnes reliquiae belli arrectae: Hispaniae ar-.

Aa

