82 SALLUSTII JUGURTHA.

XX. POSTQUAM, r'egno diviso, legati Africa
discessere, et J ugurtha contra timorem animi praemia
sceleris adeptum sese videt ; certum ratus, quod ex
amicis apud Numantiam acceperat, omnia Romae ve-
nalia esse, simul et illorum pollicitationibus accensus,
quos paullo ante muneribus expleverat, in regnum
Adherbalis animum intendit. Ipse acer, bellicosus: at
is, quem petebat, quietus.‚imbellis,placido ingenio‚op·-
portunus injuriae, metuens magis, quam metuendus.
Igitur ex improviso finis ejus cum magna manu in-
vasit, multos mortalis cum pecore atque alia praeda
capit, aedificia incendit, pleraque loca hostiliter cum
equitatu accedit ; dein cum omni multitudine in reg-
num suum convertit, existumans, dolore permotum,
Adherbalem injurias suas manu vindicaturum, eama
que rem belli caussam fore. At ille, quod neque se
parem armis existumabat, et amicitia populi Romani
magis, quam Numidis, fretus erat, legatos ad Jugur-
tham de injuriis questum misit : qui tametsi contu-
meliosa dicta retulerant, prius tamen omnia pati de-
crevit, quam bellum sumere, quia, tentatum antea,
secus cesserat. Neque tamen eo magis cupido
J ugurthae minuebatur ; quippe qui totum ejus reg-
num animo jam invaserat. Itaque non, ut antea, cum
praedatoria manu, sed magno exercitu comparato,
bellum gerere coepit, ct apert'e totius Numidiae im-
perium petere. Ceterum, qua pergebat, urbis, agros

