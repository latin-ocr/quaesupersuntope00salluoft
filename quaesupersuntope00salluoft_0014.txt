2 SALLUSTII CATILINA.

perii id primum fuit) diversi, pars ingenium, alii
corpus exercebant: et jam tum vita hominum sine

, cupiditate agitabatur ; sua cuique satis placebant.

ἕζ- Postea vero quam in Asia Cyrus, in Graecia Lace-
daemonii et Athenienses coepere urbes atque nationes
subigere, lubidinem dominandi caussam beffi habere, ·
maxumam gloriam in maxumo irnperio putare; tum
demum periculo atque negotiis compertum est, in
bello plurimum ingenium posse. ὸ( Quod si regum at-
que imperatorum animi virtus in pace ita, uti in bello,
valeret, aequabilius atque constantius sese res huma-
nae haberent3 neque aliud alio ferri, neque mutari
ac misceri omnia cerneres. Nam imperium facile his
artibus retinetur, quibus initio partum est. Verum,
ubi pro labore desidia, pro continentia et aequitate·
lubido atque superbia invasere, fortuna simul cum
moribus immutatur. Ita imperium semper ad optu-
mum quemque a minus bono transfertur. Quae ho-
mines arant, navigant, aedificant, virtuti omniaparent.
Sed multi mortales, dediti ventri atque somno, indocti
incultique vitam, sicuti peregrinantes, transegere ;
quibus, prof-:cto contra naturam, corpus voluptati,
anima oneri fnit. Eorum ego vitam mortemque
juxta aestumo, quoniam de utraque siletur. Verum
enim vero is demum mihi vivere atque frui anima vi-
detur, qni,aliquo negotio intentus, praeclari facinoris,
aut artis bonae famam quaerit. Sed, in magna co·-
pia rerum, aliud alii natura iter ostendit⁷

