66 SALLUSTII JUGURTHA.

tem, exacta sua aetate, parvis liberis, magis magisque
crescere intellegit, vehementer negotio permotus,
multa cum animo suo volvebat. Terrebat natura
mortalium, avida imperii, et praeceps ad explendam
animi cupidinem: praeterea opportunitas suaeque et
liberorum aetatis, quae etiam mediocris viros spe
praedae transvorsos agit: ad hoc studia Numida-
rum, in ,Iugurtham accensa ; ex quibus, si talem vi-
rum interfecisset, ne qua seditio, aut bellum oriretur,
anxius erat.

VII. His difficultatibus circumVentus, ubi videt,
neque per vim, neque insidiis, opprimi posse homi-
nem tam acceptum popularibus; quod erat Jugur-
tha manu promtus, et adpetens gloriae militaris, sta-
tuit eum objectare periculis, et eo modo fortunam
tentare. Igitur bello Numantino Micipsa, cum
populo Romano equitum atque peditum auxilia mit-
teret, sperans vel ostentando virtutem, vel hostium
saevitia, facile occasurum, praefecit Numidis quos in
Hispaniam mittebat. Sed ea res longe aliter, ac
ratus erat, evenit. Nam ,Ι ugurtha, ut erat impigro
atque acri ingenio, ubi naturam P. Scipionis, qui
tum Romanis imperator, et morem hostium cogno-
vit 3 multo labore, multaque cura, praeterea modes-
tissume parendo, et saepe obviam eundo periculis, in
tantam claritudinem brevi pervenerat, ut nostris ve-
hementer carus, Numantinis maxumo terrori esset-.-

