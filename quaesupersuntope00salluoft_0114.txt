102 SALLUSTII JUGURTHA.

lascivia corruperat, ex copia rerum statuit, nihil sibi
agitandum.

XL. INTEREA Romae C. Mamilius Limetanus,
tribunus plebis, rogationem ad populum promulgat,
uti quaereretur in eos, quorum consilio Jugurtha
senati decreta neglegisset 3 quique ab eo in legatio-
nibus, aut imperiis, pecunias accepissent3 qui ele-
phantos, quique perfugas tradidissent 3 item qui de
pace, aut bello, cum hostibus pactiones fecissent.
Huic rogationi partim conscii sibi, alii ex partium
invidia pericula metuentes, quoniam aperte resistere
non poterant, quin illa et alia talia placere sibi fa-
terentur; occulte per amicos, ac maxume per ho-
miues nominis Latini, et socios Italicos, impedimenta
parabant. Sed plebes, incredibile memoratu est,
quam intenta fuerit , quantaque vi rogationem jus-
serit, decreverit, voluerit, magis odio nobilitatis, cui
mala illa parabantur, quam cura reipublicae : tanta
lubido in partibus. Igitur, ceteris metu perculsis,
Μ. Scaurus, quem legatum Bestiae supra docuimus,
inter laetitiam plebis et suorum fugam trepida etiam
tum civitate, cum ex Mamilia rogatione tres quae-
sitores rogarentur, effecerat, uti ipsein eo numero
crearetur. Sed quaestio exercita aspere violenterque
ex rumore, et lubidine plebis: ut saepe nobilitatem,
sic ea tempestate plebem ex secundis rebus insolen.
tia ceperat.

