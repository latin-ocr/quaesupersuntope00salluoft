140 SALLUSTII J UGU RTHA.

imperitandi ε quis omnia regna advorsa sint x tum
sese, paullo ante Carthaginienses, item regem Per-
sen, post, uti quisque opulentissumus videatur, ita
Romanis hostem fore. His atque aliis talibus dictis,
ad Cirtam oppidum iter constituunt ς quod ibi Me-
tellus praedam captivosque et impedimenta locaverat.
Ita, Jugunha ratus, aut, capta urbe, operae pretium
fore ; aut, si Romanus auxilio suis venisset, proelio
sese certaturos. Nam callidus id modo festinabat,
Bocchi pacem imminuere ; ne, moras agitand0‚ aliud,
quam bellum, mallet.

LXXXII. IMPERATOR, postquam de regum so-
cietate cognovit, non temere, neque, uti saepe jam
victo Jugurtha consuerat, omnibus locis pugnandi
copiam facit : ceterum haud procul ab Cirta, castris
munitis, reges opperitur3 melius ratus, cognitis
Mauris, quoniam is novus hostis accesserat, ex
commodo pugnam facere. Interim Roma per lit-
teras certior fit, provinciam Numidiam Mario datam :
nam consulem factum jam antea acceperat. Quis
rebus supra bonum atque honestum perculsus, neque
lacrumas tenere, neque moderari linguam ε vir egre—
gius in aliis artibus, nimis molliter aegritudinem pa-
ti. Quam rem alii in superbiam vortebant: alii,
bonum ingenium contumelia accensum esse: multi,
quod jam parta victoria ex manibus eriperetur: nobis
satis cognitum, illum magis honore Marii, quam in.

