SALLUSTII CATILINA. 21

eatis fortunata: litteris Graecis atque Latinis docta,
psallere, saltare elegantius, quam necesse est probae:
multa alia, quae instrumenta luxuriae. Sed ei ca-
riora semper omnia, quam decus, atque pudicitia
fuit: pecuniae an famae minus parceret, haud fa-
cile decerneres: lubido sic accensa, ut saepius pe·
teret viros, quam peteretur. Sed ea saepe antehac
fidem prodiderat, creditum abjuraverat, caedis con-
scia fuerat, luxuria atque inopia praeceps abierat‘.
Verum ingenium ejus haud absurdum ε posse versus
facere, jocum movere, sermone uti vel modesto, vel

molli, vel procaci: prorsus multae facetiae, mul-
tusque lepos inerat.

XXVIA-Hm rebus comparatis, Catilina nssiilo
minus in proxumum annum consulatum petebat;
sperans, si designatus foret, facile se ex voluntate
Antonio usurum. Neque interea quietus erat, sed
omnibus modis insidias parabat Ciceroni. eque
illi tamen ad cavendum dolus aut astutiae deerant.
Namque, a principio consulatus sui, multa pollicen-
do per Fulviam effecerat, ut Q. Curius, de quo
paullo ante memoravi, consilia Catilinae sibi prode-
ret. Ad hoc, collegam suum Antonium pactione
provinciae perpulerat, nc contra rempublicam sen-
tiret; circum se praesidia amicorum atque clien-
tium occulte habebam( Postquam dies comitiorum
venit, ct Catilinae neque petitio, neque insidiae, quas

