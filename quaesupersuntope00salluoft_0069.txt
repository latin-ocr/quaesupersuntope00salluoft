SALLUSTn CATILINA. 57

focis suis, cernere. Homo militaris, quod amplius
annos triginta tribunus, aut praefectus, aut legatus,
aut praetor, cum magna gloria fuerat, plerosque
ipsos factaque eorum fortia noverat: ea commemo-
rando militum animos accendebat.

LX. Seu ubi, rebus omnibus exploratis, Petreius
tuba signum dat, 'cohortis paullatim incedere jubet :
idem facit hostium exercitus. Postquam eo ventum,
unde a ferentariis proelium committi posset, maxumo
clamore curn infestis signis concurrunt ; pila omit-
tunt; gladiis res geritur. Veterani, pristinae virtu-
tis memores, comminus acriter instare3 illi haud ti-
midi resistunt : maxuma vi certatur. Interea Cati·
lina cum expeditis in prima acie versari, laborantibus
succurrere, integros pro sauciis arcessere3 omnia
providere; multum ipse pugnare, saepe hostem fe-
rire z strenui militis et boni imperatoris officia simul
exsequebatur. Petreius, ubi videt Catilinam, contra
ac ratus erat, magna vi tendere, cohortem praetori-
am in medios hostis inducit ; eos perturbatos atque
alios alibi resistentes interficit ; deinde utrimque ex
lateribus adgreditur. Manlius et Faesulanus in pri-
mis pugnantes cadunt. Postquam fusas copias, seque
curn paucis relictum, videt Catilina, memor generis
atque pristinae dignitatis, in confertissumos hostes
incurrit, ibique pugnans confoditur.

H

