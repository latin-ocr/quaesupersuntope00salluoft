sALLUSTH JUGURTHA. 93

plerique caedem in vos fecisse, pro munimento ha-
bent. Ita, quam quisque pessume fecit, tarn maxu-
me tutus est : metum a scelere suo ad ignaviam ves-
tram transtulere ; quos omnis eadem cupere, eadem
odisse, eadem metuere in unum co'e'git: sed haec
inter bonos amicitia est, inter malos factio. , Quod
si tam libertatis curam haberetis, quam illi ad domi-
nationem accensi sunt 3 profecto neque res publica,
sicuti nunc, vastaretur, et beneficia vestra penes op-
tumos, non audacissumos, forent. Majores vestri,
parandi juris et majestatis constituendae gratia, bis,
per secessionem, armati Aventinum occupavere: vos
pro libertate, quam ab illis accepistis, non summa
ope nitemini ? atque eo vehementius, quod majus
dedecus est parta amittere, quam omnino non para-
visse ? Dicet aliquis, Quid igitur censes ? Vindican-
dum in eos, qui hosti prodidere rempublicam : non
manu, neque vi, quod magis fecisse, quam illis acci-
disse, indignum ; verum quaestionibus et indicio ip-
sius Jugurthae z qui, si dediticius est, profecto jussis
vestris obediens erit: sin ea contemnit, scilicet ex-
istumabitis, qualis illa an, aut deditio, ex qua ad
Jugurtham scelerum impunitas, ad paucos potentis
maxumae divitiae, in rempublicam damna, dedecora,
pervenerint. Nisi forte nondum etiam vos domina-
tionis eorum satietas tenet, et illa, quam haec tem-
pora, magis placent, cum regna, provinciae, leges,
jura, judicia, bella, paces, postremo divina et humana

