SALLUSTII JUGURTHA. 115

procul inter se erant, strepitu, velut hostes adven-
tare, alteri apud alteros formidinem simul et tumul-
tum facere : et paene imprudentia admissum facinus
miserabile, ni utrimque praemissi equites rem explo-
ravissent. Igitur pro metu repente gaudium exor-
tum, milites alius alium laeti adpellant, acta edocent
atque audiunt : sua quisque fortia facta ad coelum
ferre. Quippe res humanae ita sese habent : in vic-
toria vel ignavis gloriari licct; advorsae res etiam
bonos detractant.

LIV. METELLUS, in isdem castris quatriduo
moratus, saucios cum cura reficit, meritos in proe-
liis more militiae donat, universos in concione lau-
dat, atque agit gratias; hortatur, ad cetera, quae
levia suut, parem animum gerant : pro victoria satis
iam pugnatum, reliquos labores pro praeda fore. Ta-
men interim transfugas et alios opportunos, Jugur-
tha ubi gentium, aut quid agitaret, cum paucisne
esset, an exercitum haberet, ut sese victus gereret,
exploratum misit. At ille sese in loca saltuosa, et
natura munita, receperat : ibique cogebat exercitum,
numero hominum ampliorem, sed hebetem infirmum-
que, agri ac pecoris magis, quarn belli, cultorem.
Id ea gratia eveniebat, quod praeter regios equites
nemo omnium Numidarum ex fuga regem sequitur ;
quo cujusque animus fert, eo discedunt ι neque id

flagitium militiae ducitur : ita se meres habent. 1-
P 2

