58 SALLUSTII CATILINA.

LXI. SED, confecto proelio, turn vero cerneres,
quanta audacia, quantaque animi vis fuisset in exer-
citu Catilinae. Nam fere, quem quisque pugnando
locum ceperat, eum, amissa anima, corpore tegebat.
Pauci autem, quos cohors praetoria disjecerat, paullo
diversius, sed omnes tamen adversis volneribus, con-
ciderant. Catilina vero longe a suis inter hostium
cadavera repertus est, paullulum etiam spirans, fero-
ciamque animi, quam habuerat vivus, in voltu· reti-
nens. Postremo, ex omni copia, neque in proelio,
neque in fuga, quisquam civis ingenuus captus : ita
cuncti suae hostiumque vitae juxta pepercerant.
Neque tamen exercitus populi Romani laetam aut
incruentam victoriam adeptus : nam strenuissimus
quisque aut occiderat in proelio, aut gravitur vulne-
ratus discesserat. Multi autern, qui de castris visun-
di‚- aut spoliandi, gratia processerant, volventes hos-
tilia cadavera, amicum alii, pars hospitem, aut cog-
natum, reperiebant z fuere item, qui inimicos suos
cognoscerent. Ita varie per omnem exercitum lae-
titia, moeror, luctus atque gaudia agitabantur.

C. CRISPI·

