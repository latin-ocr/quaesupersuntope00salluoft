SALLUSTII JUGURTHA. 169

auditum, tum vero ingens metus nostros invadit:
eredere proditos a Voluce, et insidiis circumventos.
Ac fuere, qui dicerent manu vindicandum, neque
apud illum tantum scelus inultum relinquendum.

CVII. Ατ Sulla, quamquam eadem aestumabat,
tamen ab injuria Maurum prohibet: suos hortatur,
uti fortem animum gererent : saepe antea paucis stre-
nuis advorsum multitudinem bene pugnatum : quan-
to sibi in proelio minus pepercissent, tanto tutiores
fore: nec quemquam decere, qui manus armaverit,
ab inermis pedibus auxilium petere, in maxumo me-
tu nudum et caecum corpus ad hostis vortere.
Deinde Volucem, quoniam hostilia faceret, maxu-
mum Jovem obtestatus, ut sceleris atque perfidiae
Bocchi testis adesset, castris abire jubet. Ille la-
crumans orare, ne ea crederet: nihil dolo factnm3
magis calliditate Jugurthae, cui speculanti iter suum
cognitum esset. Ceterum, quoniam neque ingentem
multitudinem haberet, et spes opesque ejus ex patre
suo penderent, illum nihil palam ausurum, cum ipse
filius testis adesset ς quare optumum factum videri,
per media ejus castra palam transire ε sese, vel prae-
missis, vel ibidem relictis Mauris, solum cum Sulla
iturum. Ea res, ut in tali negotio, probata, ac, sta-
tim profecti: quia de improviso acciderant, dubio
atque haesitante Jugurtha, incolumes transeunt.

Deindepaucis diebus, quo ire intenderant, perventum.
Y

