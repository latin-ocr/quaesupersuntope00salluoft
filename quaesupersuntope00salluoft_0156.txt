144 SALLUSTII JUGURTHA,

bilitatis ad hoc, aut aliud tale negotium, mittatis,
hominem veteris prosapiae ac multarum imaginum,
et nullius stipendii: scilicet utin tanta re, ignarus
omnium, trepidet, festinet, sumat aliquem ex populo
monitorem officii. Ita plerumque evenit, ut, quem
vos imperare jussistis, is imperatorem alium quaerat.
Ac ego scio, Quirites, qui, postquam consules facti
sunt, acta majorum et Graecorum militaria praecepta
legere coeperint ; homines praeposteri. Nam gerere,
quam fieri, ternpore posterius, re atque usu prius est.
Comparate nunc, Quirites, curn illorum superbia
me hominem novum. Quae iIli audire et legere so-
lent, eorum partim vidi, alia egomet gessi: quae illi
litteris, ego militando didici. Nunc vos existumate,
facta an dicta pluris sint. Contemnunt novitatem
meam 3 ego illorum ignaviam ε mihi fortuna, illis
probra objectantur ; quamquain ego naturam unam
et communem omnium existumo, sed fortissumum
quemque generosissumum. Ac, si jam ex patribus
Albini, aut Bestiae, quaeri posset, mene, an illos, ex
se gigni maluerint, quid responsuros creditis, nisi, sese
liberos quam optumos voluisse ? Quod si jure me
despicium, faciant idem majoribus suis, quibus, uti
mihi, ex virtute nobilitas coepit. Invident honori
meo ε ergo invideant et labori, innocentiae, pericu-
lis etiam meis, quoniam per haec illurn cepi. Verum
homines corrupti superbia ita aetatem agunt, quasi
vestros honores contemnant z ita hos petunt, quasi

