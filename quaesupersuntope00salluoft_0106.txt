94 SALLUSTII JUGURTHA.

omnia, penes paucos erant3 vos autem, hoc est, po-
pulus Romanus, invicti ab hostibus, imperatores
omnium gentium, satis habebatis animam retinere ε
nam servitutem quidem quis vestrum recusare aude-
bat ? Atque eg0, tamen etsi viro flagitiosissumum
existumo impune injuriam accepisse, tamen, vos ho-
minibus sceleratissumis ignoscere, quoniam cives sunt,
aequo animo paterer, nisi misericordia in perniciem
casura esset. Nam et illis, quantum importunitatis
habent, parum est impune male fecisse, nisi deinde
faciundi licentia eripitur3 ct vobis aeterna sollicitudo
remanebit, cum intellegetis, aut serviundum esse, aut
per manus libertatem retinendam. Nam fidei qui-
dem, aut concordiae, quae spes? dominari illi volunt,
vos liberi esse3 facere illi injurias, vos prohibere:
postremo sociis vestris veluti hostibus, hostibus pro
sociis utuntur. Potestne in tarn divorsis mentibus
pax, aut amicitia, esse ? Quare moneo hortorque,
ne tantum scelus impunitum omittatis. Non pecu-
latus aerarii factus est, neque per vim sociis ereptae
pecuniae: quae, quamquam gravia, tamen consue·
tudine jam pro nihilo habentur. Hosti acerrumo
prodita senati auctoritas, proditum imperium ves-
trum : domi militiaeque respublica venalis fuit.
Quae nisi quaesita erunt, ni vindicatum in noxios,
quid reliquum, nisi ut illis, qui ea fecere, obedientes
vivamus? nam impune quae libet facere, id est regem
csse. Neque egO, Quirites, hortor, ut malitis, civis

