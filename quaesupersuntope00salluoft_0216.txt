‘202 SALLUSTII FRAGMENTA.

qua super omni corpore quietus invicem tractu
pedis quasi gubernator existeret: ea, inter molem
atque insulam mari, vitabundus classem hostium, ad
oppidum pervenit. Idem.

Nam qui enare conati fuerant, icti saepe ferramen-
tis navium, aut vulnerati a suis, aut adflicti alveos
undarum vi, mulcato foede corpore, postremo ta-
men periere. Idem, et Arusianus Messus.

Nam tertia tunc erat, et sublima nebula coelum
obscurabat. Non.

Illum nautis forum. Idem.

ORATIO MACRI LlclNll, TRIBUNI PLEBIS, AD PLEBEM.

Si, QuiriteS, parum existumaretis, quod inter jus
a majoribus relictum vobis et hoc a Sulla paratum
servitium interesset3 multis mihi disserendum fuit,
docendumque, quas ob injurias, et quotiens a patri-
bus armata plebes secessisset, utique vindices para—
visset omnis juris sui tribunos plebis. Nunc hortari
modo reliquum est, et ire primum via, qua capessun-
dam arbitror libertatem. Neque me praeterit, quan-
tas opes nobilitatis solus, impotens, inani specie ma-
gistratus, pellere dominatione incipiam ; quantoque
tutius factio noxiorum agat, quam soli innocentes.
Sed, practer spem bonam ex vobis, quae metum vi-
cit, statui certaminis advorsa pro libertate potiora
esse forti viro, quam omnino non certavisse. Quam-

