SALLUSTII JUGURTHA. 107

venderet ; ne lixae exercitum sequerentur; ne miles
gregarius in castris, neve in agmine, servum aut ju-
mentum haberet: ceteris arcte modum statuisse.
Praeterea transvorsis itineribus quotidie castra mo-
vere ; juxta, ac si hostes adessent, vallo· atque fossa
munire, vigilias crebras ponere, et ipse cum legatis
circumire : item in agmine in primis modo, modo in
postremis, saepe in medio, adesse, ne quispiam ordine
egrederetur, uti cum signis frequentes incederent,
miles cibum et arma portaret. Ita prohibendo a
delictis magis, quam vindicando, exercitum brevi

confirmavit.

XLVI. INTEREA Jugurtha, ubi quae Metellus
agebat, ex nunciis accepit ς simul de innocentia ejus
certior Romae factus, diffidere suis rebus, ac tum
demum veram deditionem facere conatus est. Igitur
legatos ad consulem cum suppliciis mittit, qui tan-
tummodo ipsi liberisque vitam peterent, alia omnia
dederent populo Romano. Sed Metello jam antea
experimentis cognitum erat, genus Numidarum infi-
dum, ingenio mobili, novarum rerum avidum. Ita-
que legatos alium ab alio divorsos adgreditur3 ac,
paullatim tentando, postquam opportunos cognovit,
multa pollicendo persuadet, uti J ugurtham maxume
vivum, sin id parum procedat, necatum, sibi traderent:
'ceterum palam, quae ex voluntate forent, regi nun-
ciari jubet. Deinde ipse paucis diebus, intento atque

02

