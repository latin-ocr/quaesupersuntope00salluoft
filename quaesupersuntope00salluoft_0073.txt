 

C. CRISPI

SALLUSTII

BELLUM JUGURTHINUM-

*—

FALSO queritur de natura sua genus humanum,
quod, imbecilla atque aevi brevis, forte potius, quam
vittute, regatur. Nam contra, reputando, neque
majus aliud, neque praestabilius, invenias ; magisque
naturae industriam hominum, quam vim aut tempus,
deesse. Sed dux atque imperator vitae mortalium
animus est : qui, ubi ad gloriam virtutis via grassatur,
abunde pollens potensque *et clarus est, neque for-‚
tunae eget ; quippe probitatem, industriam, alias
artis bonas, neque dare, neque eripere potest. Sin,
captus pravis cupidinibus, ad inertiam et voluptatis
corporis pessum datus est, perniciosa lubidine paul-
lisper usus, ubi per secordiam vires, tempus, inge-
nium defluxere, naturae infirmitas accusatur ε suam
quisque culpam ..auctores ad negotia transferunt.
Quod si hominibus bonarum rerum tanta cura essct,
quanto studio aliena ac nihil profutura, multumque
etiam periculosa, petunt3 neque regerentur magis,

