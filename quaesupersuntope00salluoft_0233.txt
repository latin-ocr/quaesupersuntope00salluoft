SALLUSTII FRAGMENTA. 219

nore, quam antea, navigamus. Haec si dolo aut sc-
cordia nostra contracta sunt, uti monet ira, suppli-
cium sumite : sin communis fortuna asperior est,
quare indigna vobis, nobisque, et republica, incipitis?
Atque ego, cujus aetati mors propior est, non depre-
cor, si quid ea vobis incommodi demitur; neque mox
ingenui corporis honestius, quam pro vestra salute,
finem vitae fecerim. Adsum en ἔ C. Cotta consul,
facio quod saepe majores asperis bellis fecere; voveo
dedoque me pro republica, quam deinde cui mande-
tis circumspicite. Nam talem honorem bonus nemo
volet, cum fortunae, et maris, et belli ab aliis acti,
ratio reddenda, aut turpiter moriendum sit. Tan-
tummodo in animis habetote, non me ob scelus, aut
avaritiam, caesum, sed volentem pro maxumis benefi-
ciis animam dono dedisse. Per vos, Quirites, et
gloriam majorum, tolerate advorsa, et consulite rei-
publicae. Multa cura summo imperio inest, multi
ingentes labores: quos nequidquam abnuitis, et pacis
opulentiam quaeritis, cum omnes provinciae, regna,
maria, terraeque, aspera aut fessa bellis sint.

Germani intectum renonibus corpus tegunt. Isid.

Unde pons in oppidum pertinens explicatur. A·
rusianus.

Et ei voce magna vehementer gratulabantur. Dor
natus.

Et Marius victus duplicaverat bellum. Serv.

-Atque eos a tergo incurrerunt.. Rtfinianus.

Eea

