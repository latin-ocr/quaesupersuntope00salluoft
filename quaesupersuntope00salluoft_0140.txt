1 28 SALLUSTII J UGURTHA.

ciis, neque antea voluntate alienati, principes civitatis ’
inter se conjurant: nam volgus, uti plerumque solet,
et maxume Numidarum, ingenio mobili, seditiosum
atque discordiosum erat, cupidum novarum rerum,
quieti et otio advorsum. Dein, compositis inter se
rebus, diem tertium constituunt, quod is, festus, ce·
lehi-atusque per omnem Africam, ludum et lasciviam
magis, quam formidinem, ostentabat. Sed, ubi tem-
pus fuit, centuriones tribunosque militares, et ipsum
praefectum oppidi, T. Turpilium Silanum, alius ali-
um, domos suas invitant: eos omnis praeter Turpi-
lium inter epulas obtruncant ε postea milites, palan-
tis, inermos, quippe in tali die ac sine imperio,
adgrediuntur. Idem plebes facit, pars edocti ab
nobilitate, alii studio talium rerum incitati, quis,
acta consiliumque ignorantibus, tumultus ipse et res

novae satis placebant.

LXVII. RomAm milites, improviso metu incer.
ti ignarique, quid potissumum facerent, trepidare ad
arcem oppidi, ubi signa et scuta erant: praesidium
hostium, portae ante clausae, fugam prohibebant:
ad hoc mulieres puerique pro tectis aedificiorum sa-
xa, et alia, quae locus praebebat, certatim mittere.
Ita neque caveri anceps malum, neque a fortissumis
infirmissumo generi resisti posse: juxta boni malique,
strenui et imbelles, inulti obtruncati. In ea tanta
asperitate, saevissumis Numidis et oppido undique

