156 SALLUSTII JUGURTHA.

saxa, et si quae vetustate radices eminebant, laqueis
vinciebat, quibus adlevati, facilius escenderent: in-
terdum timidos insolentia itineris levare manu: ubi
paullo asperior adscensus, singulos prae se inermos
mittere ; deinde ipse cum illorum armis sequi z quae
dubia nisu videbantur, potissumus tentare; ac, saepius
eadem adscendens descendensque, dein statim digre-
diens,ceteris audaciam addere. Igitur, diu multumque
fatigati, tandem in castellum perveniunt, desertum ab
ea parte ; quod omneS, sicuti aliis diebus, advorsum
hostis aderant. Marius, ubi ex nunciis, quae Ligus
egerat, cognovit, quamquam toto die intentos proelio
Numidas habuerat, tum vem, cohortatus milites, et
ipse extra vineas egressus, testudine acta succedere,
et simul hostem tormentis sagittariisque et fundito-
ribus eminus terrere. At Numidae, saepe antea vi-
neis Romanorum subvorsis, item incensis, non castelli
moenibus sese tutabantur, sed pro muro dies noctes-
que agitare ; maledicere Romanis, ac Mario vecor-
diam objectare ; militibus nostris J ugurthae servitium
minari3 secundis rebus feroces esse. Interim, omni-
bus, Romanis hostibusque, proelio intentis, magna ⁴
utrimque vi, pro gloria atque imperio his, illis pro
salute, certantibus, repente a tergo signa canere : ac
primo mulieres et pueri, qui visum processerant, fu-
gere ; deinde, uti quisque muro proxumus erat 3
postremo cuncti, armati inermesque. Quod ubi ac-
cidit, eo acrius Romani instare, fundere, ac pleros-

