SALLUSTII JUGURTHA. 99

stanti cedere, et paullo post, ne sui diffiderent, in-
stare: ita belli modo, modo pacis, mora consulem
ludificare. Ac fuere, qui tum Albinum haud igna-
rum consilii regis existumarent, neque ex tanta pro-
perantia tam facile tractum bellum secordia magis,
quam dolo, crederent. Sed postquam, dilapso tem-
pore, comitiorum dies adventabat, Albinus, Aulo
fratre in castris pro praetore relicto, Romam decessit.

XXXVII. EA tempestate Romae seditionibus
tribuniciis atrociter respublica agitabatur. P. Lu-
cullus et L. Annius, tribuni plebis, resistentibus
collegis, continuare magistratum nitebantur: quae
dissensio totius anni comitia impediebat. Ea mora
in spem adductus, Aulus, quem pro praetore in
castris relictum supra diximus, aut conficiundi belli,
aut terrore exercitus ab rege pecuniae capiundae,
milites mense Januario ex hibernis in expeditionem
evocatÍ¾ magnis itineribus, hieme aspera, pervenit ad
oppidum Suthul, ubi regis thesauri erant. Quod
quamquam et saevitia temporis, et opportunitate
loci, neque capi, neque obsideri poterat: [nam
circum murum, situm in praerupti montis extremo,
planici'es limosa hiemalibus aquis paludem fecerat]
tamen aut simulandi gratia, quo regi formidinem ad-
deret, aut cupidine caecuS, w'neas agere, aggerem
jacere, alia, quae incepto usui forent, properare.

N2

