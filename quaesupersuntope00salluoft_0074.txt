62 SALLUSTII JUGURTHA.

quam regerent casus, et eo magnitudinis procederent,
ubi pro mortalibus gloria aeterni fierent.

II. NA M, uti genus hominum compositum ex a-
nima et corpore, ita res cunctae, studiaque omnia
nostra, corporis alia, alia animi naturam sequuntur.
Igitur praeclara facies, magnae divitiae, ad hoc vis
corporis, alia hujuscemodi omnia, brevi dilabuntur ;
at ingenii egregia facinora, sicuti anima, immortalia
sunt. Postremo corporis et fortunae bonorum, ut
initium, finis est : omnia orta occidunt, et aucta se-
nescunt z animus incorruptus, aeternus, rector hu-
mani generis, agit atque habet cuncta, neque ipse
habetur. Quo magis pmvitas eorum admiranda est,
qui, dediti corporis gaudiis, per luxum atque igna-
viam aetatem agunt ς ceterum ingenium, quo neque
melius, neque amplius, aliud in natura mortalium est,
incultu atque secordia torpescere sinunt 3 cum prae-
sertim tam multae variaeque sint artes animi, quibus
summa claritudo paratur.

III. VERUM ex his magistratus et imperia, pos-
tremo omnis cura rerum publicarum, minume mihi
hac tempestate cupiunda videntur: quoniam neque
virtuti honos datur3 neque illi, quibus per fraudem
jus fuit, tuti, aut eo magis honesti sunt. Nam vi
quidem regere patriam, aut parentes, quamquam et
pos-sis, et delicta corrigas, tamen importunum est3

