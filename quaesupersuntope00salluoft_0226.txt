212 SALLUSTII FRAGMENTA.

barzanis, bello intactum ε ego, vastis circum omni-
bus locis, in Armeniam concessi: secutique Romani
non me, sed morem suum omnia regna subvertundi,
quia multitudinem arctis locis pugna prohibuere, im-
prudentiam Tigranis pro victoria ostentant. Nunc
quaeso considera, nobis oppressis, utrum firmiorem
te ad resistendum, an finem belli futurum, putes?
Scio equidem tibi magnas opes virorum, armorum,
et auri, esse ε et ea re nobis ad societatem, ab illis
ad praedam, peteris. Ceterum consilium est Tigra.
nis, regno integro, meis militibus [belli prudenti-
bus‚] procul ab domo, parvo labore, per nostra cor-
pora bellum conficere : quomodo neque vincere ne-
que vinci sine tuo periculo possumus. An ignoras,
Romanos, postquam ad occidentem pergentibus fi-
nem Oceanus fecit‚ arma huc convertisse, neque
quicquam a principio nisi raptum habere, domurn,
conjuges, agros, imperium ἓ convenas olim, sine pa·
tria, sine parentibus, peste conditos orbis terrarum ε
quibus non humana ulla, neque divina obstant, quin
socios, amicos, procul, juxta sitos,inopes potentisque,
trahant, excidant ; omniaque non serva, et maxume
regna, hostilia ducant. Namque pauci libertatem,
pars magna justos dominos volunt: nos suspecti su-
mus aemuli, et in tempore vindices adfuturi. Tu
vero, cui Seleucia, maxuma urbium, regnumque
Persidis inclutis divitiis est, quid ab illis, nisi dolum
in praesens, et postea bellum, exspectas ἓ Romani

