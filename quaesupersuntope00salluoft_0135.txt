SALLUSTII JUGURTHA. 123

illi senatus impunitatem, et sua omnia, concederet,
facile Numidae persuadet, cum ingenio infido, tum
metuenti, ne, si pax cum Romanis fieret, ipse per
conditiones ad supplicium traderetur.

LXII. Is, ubi primum opportunum, Jugurtham,
anxium, ac miserantem fortunas suas, accedit; monet,
atque lacrumans obtestatur, uti aliquando sibi libe-
risque, et genti Numidarum, optume merenti, pro-
videat: omnibus proeliis sese victos, agrum vastatum,
multos mortalis captos aut occisos, regni opes corn-
minutas esse: satis saepe jam et virtutem militum,
et fortunam tentatam: caveret, ne, illo cunctante,
Numidae sibi consulant. His atque talibus aliis ad
deditionem regis animum impellit. Mittuntur ad
imperatorem legati, Jugurtham imperata facturum,
ac sine ulla pactione sese regnumque suumin illius
fidem tradere. Metellus propere cunctos senatorii
ordinis ex hibernis arcessiri jubet: eorum, atque ali-
orum, quos idoneos ducebat, consilium habet. Ita
more majorum, ex consilii decreto, per legatos Ju-
gurthae imperat argenti pondo ducenta millia, ele-
phantos omnis, equorum et armorum aliquantum.
Quae postquam sine mora facta sunt, jubet omnes
perfugas vinctos adduci : eorum magna pars, ut jus-
sum erat, adducti ; pauci, cum primum deditio coe-
pit, ad regem Bocchum in Mauritaniam abierant.
Igitur J ugurtha, ubi armis virisque et pecunia spo-

Q‘Z

