SALLUSTII JUGURTHA. 95

vestros perperam, quam recte, fecisse; sed ne ignos-
cendo malis bonos perditum eatis. Ad hoc in re-
publica multo praestat beneficii, quam maleficii, im-
memorem esse : bonus tantummodo segnior fit, ubi
neglegas ; at malus improbior. Ad hoc, si injuriae
non sint, haud saepe auxilii egeas.''

XXXII. Haec atque alia hujuscemodi saepe
dicundo Memmius populo persuadet, uti L. Cassius,
qui tum praetor erat, ad Jugurtham mitteretur ; in-
terposita fide publica, Romam duceret, quo facilius,
indicio regis, Scauri et reliquorum, quos pecuniae
captae arcessebant, delicta patefierent. Dum haec
Romae geruntur, qui, in Numidia relicti a Bestia,
exercitui praeerant, secuti morem imperatoris, plu-
rima et flagitiosissuma facinora fecere. Fuere qui,
auro corrupti, elephantos ,Iugurthae traderent ε alii
perfugas vendere: pars ex pacatis praedas agebant ε
tanta vis avaritiae in animos eorum, veluti tabes, in-
vaserat. At Cassius, perlata rogatione a C. Mem-
mio, ac perculsa omni nobilitate, ad =Iugurtham pro-
ficiscitur ς ei, timido, et ex conscientia diffidenti re-
bus suis, persuadet, quo se populo Romano dedi-
disset, ne vim, quam misericordiam, experiri mallet«
Privatim praeterea fidem suam interponit, quam ille
non minoris, quam publicam, ducebat : talis ea
tempestate fama de Cassio.

