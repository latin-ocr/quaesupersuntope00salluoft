SALLUSTII JUGURTHA. 157

que tantummodo sauciare, dein super occisorum
corpora vadere; avidi gloriae, certantes murum pete-
re; neque quemquam omnium praeda morari. Sic
forte correcta, Marii temeritas gloriam ex culpa in-
vemt.

XCV. Cim-taum, dum ea res geritur, L. Sulla,
quaestor, cum magno equitatu in castra veuit; quos
uti ex Latio et a sociis cogeret, Romae relictus erat.
Sed, quoniam tanti vim' res admonuit, idoneum visum
est de natura cultuque ejus paucis dicere: neque enim
alio loco de Sullae rebus dicturi sumus3 et L. Sisenna,
optume et diligentissume omnium, qui eas res dixere,
persecutus, parum mihi libero ore locutus videtur.
Igitur Sulla gentis patriciae, familia prope jam ex-
stincta majorum ignavia, litteris Graecis atque Lati-
nis juxta atque doctissume eruditus, animo ingenti,
cupidus voluptatum, sed gloriae cupidior: otio lux-
urioso ; tamen ab negotiis numquam voluptas remo-
rata, nisi quod de uxore potuit honestius consuli:
facundus, callidus, et amicitia facilis : ad simulanda
negotia altitudo ingenii incredibilis: multarum re-
rum, ac maxume pecuniae, largitor. Atque, felicis-
sumo omnium ante civilem victoriam, numquam su-
per industriam fortuna fuit; multique dubitavere,
fortior, an felicior, esset: nam, postea quae fecerit,
incertum habeo, pudeat magiS, an pigeat, disserere.

