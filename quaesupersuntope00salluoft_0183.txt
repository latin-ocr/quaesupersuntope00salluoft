SALLUSTII JUGURTHA. 171

tiam nunc decrevisse, sed illo die responsurum. Dein-
de ambo in sua castra digressi. Sed, ubi plerumque
noctis processit, Sulla a Boccho occulte arcessitur ε
ab utroque tantummodo fidi interpretes adhibentur:
praeterea Dabar internuncius, sanctus vir, et ex sen-
tentia ambobus. Ac statim sic rex incipit ε

CX. ‘⁴ NUMQUAM' ego ratus sum fore, uti, rex
maxumus in hac terra, et omnium quos novi, privato
homini gratiam deberem. Et hercle, Sulla, ante te
cognitum, multis orantibus, aliis ultro, egomet opem
tuli, nullius indigui. Id imminutum, quod ceteri do-
lere solent, ego laetor : fuerit mihi eguisse aliquan-
do amicitiae tuae, qua apud animum meum nihil ca-
rius habeo. Id adeo experiri licet : arma, viros,
pecuniam, postremo quidquid animo lubet, sume,
utere: et, quoad vives, numquam redditam gratiam
p‘utaveris: semper apud me integra erit: denique
nihil, me sciente, frustra voles. Nam, ut ego aestu-
mo, regem armis, quam munificentia, vinci minus fla-
gitiosum. Ceterum de re publica vestra, cujus cu-
rator huc missus es, paucis accipe. Bellum ego
populo Romano neque feci, neque factum umquam
v'olui: finis meos advorsum armatos armis tutus sum.
Id omitto, quando vobis ita placet ε gerite, uti vol-
tis, cum Jugurtha bellum. Ego flumen Mulucham,
quod inter me et Micipsam fuit, non egrediar, neque

ΥΞ

