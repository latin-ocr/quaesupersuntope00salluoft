34« SALLUSTII CATILINA.

consultu, caussa cognita, in vincula conjecerat ; item
in ulteriore Gallia C. Murena, qui ei provinciae le-
gatus praeerat.

XLIII. Ar Romae Lentulus cum ceteris, qui
principes conjurationis erant, paratis, ut videbantur,
magnis copiis, constituerant, uti, Catilina in agrum
Faesulanum cum venisset, L. Bestia, tribunus plebis,
concione habita, quereretur de actionibus Ciceronis,
bellique gravissumi invidiam optumo consuli impone-
ret ; eo signo, proxuma nocte cetera multitudo con-
jurationis suum quisque negotium exsequerentur. Sed
ea divisa hoc modo dicebantur : Statilius, Gabinius
uti cum magna manu duodecim simul opportuna loca
urbis incenderent, quo tumultu facilior aditus ad con-
sulem, ceteros, quibus insidiae parabantur, fieret: Ce-
thegus Ciceronis januam obsideret, eum vi adgrede-
retur, alius autem alium : sed filii familiarum, quorum
ex nobilitate maxuma pars, parentes interficerent ; si-
mul, caede et incendio perculsis omnibus, ad Catili-
nam erumperent. Inter haec parata atque decreta,
Cethegus semper querebatur de ignavia sociorum:
illos dubitando, et dies prolatando, magnas opportuni-
tates corrumpere ; facto, non consulto, in tali pericu-
lo opus esse ; seque, si pauci adjuvarent, languentibus
aliis, impetum in curiam facturum. Natura ferox,
vehemens, manu promtus, maxumum bonum in cele<
ritate putabas:

