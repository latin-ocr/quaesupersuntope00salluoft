98 SALLUSTII JUGURTHA.

insidias tendit. Igitur unus ex eo numero, qui ad
caedem parati, paullo inconsultius Massivam adgre-
ditur, illum obtruncat: sed ipse deprehensuS, multis
hortantibus, et in primis Albino consule, indicium
profitetur. Fit reus magis ex aequo bonoque, quam
ex jure gentium, Bomilcar, comes ejus, qui Romam
fide publica venerat. At Jugurffla, manifestus tanti
sceleris, non prius omisit contra verum niti, quam
animum advortit, supra gratiam atque pecuniam suam
invidiam facti esse, Igitur, quamquam in priore ac-
tione ex amicis quinquaginta vades dederat ; regno
magis, quarn vadibus, consulens, clam in Numidiam
Bomilcarem dimittit, veritus, ne reliquos popularis
metus invaderet parendi sibi, si de illo supplicium
sumtum foret. Et ipse paucis diebus profectus est,
jussus ab senatu Italia decedere. Sed, postquam
Roma egressus est, fertur, saepe eo tacitus respici-
ens, postremo dixisse, Urbem venalem, et mature
perituram, si emptorem invenerit.

XXXVI. INTER1M Albinus, renovato bello,
commeatum, stipendium, alia, quae militibus usui
forent, maturat in Africam portare 3 ac statim ipse
profectus, uti ante comitia, quod tempus haud lon-
ge aberat, armis, aut deditione, aut quovis modo
bellum conficeret. At, contra, ,Iugurtha trahere
omnia, et alias, deinde alias morae caussas facere :-
polliceri deditionem‚ ac deinde metum simulare ι ἰηι

