150 SALLUSTII JUGURTHA.

et Gaetulos et J ugurtham, ex sociis nostris praedam
agentes, saepe adgressus itinere fuderat, ipsumque
regem haud procul ab oppido Cirta armis exuerat.
Quae postquam gloriosa modo, neque belli patrandi,
cognovit, statuit urbis, quae viris aut loco pro hos-
tibus et advorsum se opportunissumae erant, singulas
circumvenire: ita jugurtham aut praesidiis nudatum,
si ea pateretur, aut proelio certaturum. Nam Boc-
chus nuncios ad eum saepe miserat, velle populi
Romani amicitiam, ne quid ab se hostile timeret.
Id simulaveritne, quo improvisus gravius accideret,
an mobilitate ingenii pacem atque bellum mutare so-
litus, parurn exploratum.

LXXXIX. SED consul, uti statuerat, oppida
castellaque munita adire ε partim vi, alia metu, aut
praemia ostentando, avortere ab hostibus. Ac primo
mediocria gerebat, existumans Jugurtham ob suos
tutandos in manus venturum. Sed, ubi procul ab·
esse, et aliis negotiis intentum, accepit, majora et
aspera adgredi tempus visum. Erat inter ingentis
solitudines oppidum magnum atque valens, nomine
Capsa, cujus conditor Hercules Libys memoraba-
tur. Ejus cives apud Jugurtham immunes, levi im-
peri0, et ob ea fidelissumi habebantur: muniti ad-
vorsum hostis non moenibus modo, et armis atque
viris, multo magis locorum asperitate. Nam, prae-
ter oppido propinqua, alia omnia vasta, inculta, e-

