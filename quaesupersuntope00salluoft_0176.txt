164 SALLUSTII J UGURTHA.

omnia, qua visus erat, constrata telis, armis, cadave-
ribus ; et inter ea humus infecta sanguine.

CII. ΡοετεΑ loci consul, haud dubie jam vic-
tor, pervenit in oppidum Cirtam, quo initio profec..
tus intenderat. Eo post diem quintum, quam ite-
rum barbari male pugnaverant, legati a Boccho ve-
niunt, qui regis verbis ab Mario petivere, duo quam.
fidissumos ad eum mitteret : velle de se, et de popu-
li Romani commodo, cumis disserere. Ille statim
L. Sullam et A. Manlium ire jubet. Qui quam-
quam acciti ibant, tamen placuit verba apud regem
facere, ingenium aut avorsum uti flecterent, aut cu-
pidum pacis vehementius accenderent. Itaque Sul-
la, cujus facundiae, non aetati, a Manlio concessum,
pauca verba hujuscemodi locutus: “ Rex Bocche,
magna nobis laetitia, cum te, talem virum, di monu-
ere, uti aliquando pacem, quam bellum, malles ; neu
te optumum cum pessumo omnium Jugurtha miscen-
do commaculares ; simul nobis demeres acerbam ne-
cessitudinem, pariter te errantem et illum sceleratis-
sumum persequi. Ad hoc, populo Romano jam in-
opi visum amicos, quam servos, quaerere: tutius
rati volentibus, quam coactis, imperitare. Tibi vero
nulla opportunior nostra amicitia ι primum, quod
procul absumus, in quo offensae minumum, gratia
par, ac si prope adessemus; dein, quod parentes abun-
de habemus, amicorum neque nobis, neque cuiquam

