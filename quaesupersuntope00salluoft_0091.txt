SALLUSTII JUGURTHA. -79

babet, ab occidente, sretum nostri maris et oceani ;
ab ortu solis, declivem latitudinem, quem locum
Catabathmon incolae adpellant. Mare saevum, im-
portuosum : ager frugum fertilis, bonus pecori, arbo-
ri infecundus: coelo, terra, penuria aquarum. Genus
hominum salubri corpore, velox, patiens laborum:
plerosque senectus dissolvit, nisi qui ferro, aut bestiis,
interiere : nam morbus haud saepe quemquam supe-
rat. Ad hoc malefici generis plurima animalia. Sed,
qui mortales initio Africam habuerint, quique postea
accesserint, aut quomodo inter se permixti sint :
quamquam ab ea fama, quae plerosque obtinet, di-
versum est3 tamen, uti ex libris Punicis, qui regis
Hiempsalis dicebantur, interpretatum nobis est, uti-
que rem sese habere cultores ejus terrae putant, quam
paucissumis dicam. Ceterum fides ejus rei penes
auctores erit.

XVIII. ArnicAm initio habuere Gaetuli et Li.
byes, asperi, inculti; quis cibus erat caro ferina, at-
que humi pabulum, uti pecoribus. Hi neque mori-
bus, neque lege, neque imperio cujusquam, regeban-
tur: vagi, palantes, qua nox coegerat, sedes habe.
bant. Sed, postquam in Hispania Hercules, sicuti
Afri putant, interiit, exercitus ejus, compositus ex
variis gentibus, amisso duce, ac passim multis, sibi
quique, imperium petentibus, brevi dilabitur. Ex
eo numero Medi, Persae et Armeni, navibus in Afri,

