SALLUSTII FRAGMENTA. 187

An Lepidi mandata animos movent ? qui placere ait,
sua cuique reddi, et aliena tenet ς belli jura rescindi,
cum ipse armis cogat ; civitatem confirmari, quibus
ademptam negat3 concordiae gratia plebei tribuni-
ciam potestatem restitui, ex qua omnes discordiae
accensae. Pessume omnium atque impudentissume‚
tibine egestas civium et luctus curae sunt, cui nihil
est domi, nisi armis partum, aut per injuriam ? alte-
rum consulatum petis, quasi primum reddideris : bel-
lo concordiam quaeris, quo parta disturbatur : nostri
proditor, istis infidus, hostis omnium bonorum. Ut
te neque hominum, neque deorum, pudet, quos per
fidem, aut perjurio violasti! qui, quando talis es,
maneas in sententia, et retineas arma, te hortor; neu
prolatandis seditionibus, inquies ipse, nos in sollici-
tudine attineas. Neque te provinciae, neque legem,
neque dii penates civem patiuntur. Perge, qua coe-
pisti, ut quam maturrume merita invenias. Vos au-
tem, P.C. quousque cunctando rempublicam intutam
patiemini, et verbis arma tentabitis? Delectus ad·
vorsum vos habiti; pecuniae publice et privatim ex-
tortae ; praesidia deducta atque imposita ς ex lubi·
dine leges imperantur: cum interim vos legatos et
decreta paratiS. Et quante, mehercule, avidius pa-
cem petieritis, tanto bellum acrius erit, cum intel-
leget, se metu magiS, quam aequo et bono, sus-
tentatum. Nam, qui turbas et caedem civium odisse

ait, et ob id, armato Lepido, vos inermes retinet,
A a 2

