168 SALLUSTII JUGURTHA.

qui, temere et effuse eunteS, Sullae aliisque omnibus
et numerum ampliorem vero, et hostilem metum effi-
ciebant. Igitur sese quisque expedire, arma atque
tela tentare, intendere: timor aliquantus, sed spes
amplior, quippe victoribus, et advorsum eos, quos
saepe vicerunt. Interim equites, exploratum prae-
missi, rem, ut erat, quietam nunciant.

CVI. Vonux adveniens quaestorem adpellat: se
a patre Boccho obviam illis simul, et praesidio, misÎ‡-
sum. Deinde eum et proxumum diem sine metu
conjuncti eunt. Post, ubi castra locata, et die ves-
per erat, repente Maurus incerto voltu ad Sullam
adcurrit z sibi ex speculatoribus cognitum, Jugur-
tham haud procul abesse. Simul, uti noctu clam
secum profugeret, rogat atque hortatur. Ille animo
feroci negat, se toties fusum Numidam pertimescere:
virtuti suorum satis credere: etiam si certa pestis ad-
esset, mansurum potius, quam, proditis, quos duce-
bat, turpi fuga incertae, ac forsitan post paullo morbo
interiturae, vitae parceret. Ceterum, ab eodem mo-
nitus, uti noctu proficiscerentur, consilium adprobat :-
ac statim milites coenatos esse, in castris ignis quam
creberrumos fieri, dein prima vigilia silentio egredi,
jubet. Jamque, nocturno itinere fessis omnibus,
Sulla pariter cum ortu solis castra metabatur, cum
equites Mauri nunciant Jugurtham circiter duum
millium intervallo ante consedisse. Quod postquam

