SALLUSTII FRAGMENTA. 183

«ui per tot vulnera et labores nihil praeter ty-
annum quaesitum est. Nisi forte tribuniciam po-
testatem evcrsum profecti sunt per arma, conditam
a maioribus suis, utique jura et judicia sibimet ex-
torquerent: egregia scilicet mercede, cum, relegati
in paludes et silvas, contumeliam atque invidiam su-
am, praemia penes paucos, intelligerent. Quare igitur
tanto agmine atque animis incedit? quia secundae
res mire sunt vitiis obtentui; quibus labefactatis,
quam formidatus antea est, tam contemnetur3 nisi
forte specie concordiae et pacis, quae sceleri et par-
ricidio suo nomina indidit. Neque aliter populo
Romano esse belli finem ait, nisi maneat expulsa a-
gris plebes, praeda civilis acerbissuma ; jus, judici-
umque omnium rerum penes se, quod populi Romani
fuit. Quae si vobis pax et concordia intelleguntur,
maxuma turbamenta reipublicae atque exitia proba-
te: annuite legibus impositis: accipite otium cum
servitio; et tradite exemplum posteris ad populum
Romanum suimet sanguinis mercede circumvenien-
dum. Mihi, quamquam per hoc summum imperi-
um satis quaesitum erat nomini majorum, dignitati,
atque etiam praesidio, tamen non fuit consilium pri-
vatas opes facere ; potiorque visa est periculosa li-
bertas quieto servitio. Quae si probatis, adeste,
Quirites, et, bene juvantibus diis, M. Aemilium
consulem ducem et auctorem sequimini ad recipiun-
dam libertatem.

